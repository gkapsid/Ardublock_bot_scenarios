Για την κατασκευή θα χρειαστούν κάποια επιπλέον υλικά τα οποία δεν είναι απαραίτητα μπορούν όμως να διευκολύνουν την συνολική κατασκευή και να δώσουν ένα καλύτερο αισθητικό αποτέλεσμα.

Τέτοια υλικά είναι:

* Θερμοσυστελόμενο (μακαρόνι) σε διαφορετικές διαμέτρους. Το υλικό αυτό συστέλλεται όταν θερμανθεί πχ με έναν αναπτήρα. Βοηθά στο να συγκρατηθούν καλύτερα οι κολλήσεις και συνδέσεις καθώς επισης και να συγκρατηθούν μεταξύ τους αγωγοί από το ίδιο υλικό. Για παράδειγμα ο αισθητήρας υπερήχων έχει τέσσερις αγωγούς. Αυτοί μπορούν να περάσουν μέσα από το ίδιο θερμοσυστελλόμενο και να αποτελέσουν ένα καλώδιο. Με τον τρόπο αυτού μπορεί να είναι ευκολότερη η αποσυναρμολόγηση και συναρμολόγηση του υλικού καθώς επίσης βελτιώνει και το αισθητικό αποτέλεσμα αφού δε φαίνεται πλέον ένα πλήθος άτακτα τοποθετημένων αγωγών αλλά οδεύσεις καλωδίων από τους αισθητήρες στην πλακέτα sensor shield. 
* Βίδες διαφορετικών διαστάσεων και παξιμάδια. Οι βίδες διαμέτρου μέχρι 3 mm είναι αρκετές αφού αυτή είναι και η διάμετρος που χρησιμοποιείται από τους κατασκευαστές του Arduino.
* Αποστάτες πλαστικοί διαφορετικών διαστάσεων. Καλό είναι να υπάρχουν αποστάτες με σπείρωμα τόσο εσωτερικό όσο και εξωτερικό (Female και Male). Πρέπει να δοθεί προσοχή ώστε η διάσταση του σπειρώματος να ταιριάζει με αυτή που θα έχουν οι βίδες που έχουμε προμηθευτεί. Τα 3mm είναι μια καλή επιλογή.
* Δεματικά διαφόρων διαστάσεων κυρίως όμως μικρών διαστάσεων. Τα δεματικά μπορούν να χρησιμοποιηθούν και αυτά για τη στερέωση κάποιων υλικών.

