# Απλός αλγόριθμος αποφυγής εμποδίων (obstacle avoidance)

## Λίστα υλικών
Αν έχουν γίνει οι τρεις προηγούμενες ομάδες έργων δεν απαιτούνται επιπλέον υλικά. Σε αυτήν τη φάση το τροχοφόρο ρομπότ διαθέτει:
* τους δυο κινητήρες των τροχών, 
* την Η-γέφυρα (H-bridge) για τον έλεγχο της φορά περιστροφής (και της ταχύτητας) των κινητήρων, 
* τον μικροελεγκτή, 
* τον αισθητήρα υπερήχων για τη μέτρηση απόστασης, 
* τον σερβοκινητήρα και 
* μια τουλάχιστον πηγή ισχύος πχ μπαταρία 9 V.

## Έργο 1

### Απλό σενάριο αποφυγής εμποδίων

Ένα απλό σενάριο αποφυγής εμποδίων είναι το εξής:

Το όχημα κινείται σε ευθεία μέχρι να συναντήσει μπροστά του εμπόδιο σε απόσταση πχ μικρότερη από 15 cm.

Μόλις γίνει αυτό το όχημα σταματά. Ο σερβοκινητήρας γυρίζει τον αισθητήρα απόστασης 90 μοίρες αριστερά, μετρά την απόσταση από πιθανό εμπόδιο που μπορεί να βρίσκεται προς τα εκεί και την αποθηκεύει σε μια μεταβλητή. Έπειτα γυρίζει τον αισθητήρα απόστασης δεξιά (90 μοίρες δεξιά από την κατεύθυνση που θεωρείται μπροστά), ελέγχει αν υπάρχει εμπόδιο προς τα εκεί, μετρά την απόσταση και την αποθηκεύει σε άλλη μεταβλητή.

Στη συνέχεια γίνεται έλεγχος και συγκρίνονται οι δυο αποστάσεις. Το όχημα στρίβει προς την κατεύθυνση που το πιθανό εμπόδιο είναι πιο μακριά. Μπορεί να γίνει και μια πρόβλεψη στον κώδικα ώστε αν δεν υπάρχει εμπόδιο δεξιά και αριστερά από το όχημα να παίρνει απόφαση να στρίψει προς μια από τις δυο κατευθύνσεις.

## Βίντεο επίδειξης


https://www.youtube.com/watch?v=N_4LyqcRYUg 


