# Line follower

## Λίστα υλικών

Το έργο περιλαμβάνει υλικά από το έργο Motor Test και επιπλέον τα υλικά:

* Αισθητήρας υπερύθρων (πχ TCRT5000) x 2

## Έργο 1

### Εξοικείωση με αισθητήρα υπερύθρων

Στο έργο αυτό ελέγχεται και κατανοείται η λειτουργία των αισθητήρων. Θα χρησιμοποιηθεί η ψηφιακή έξοδος του αισθητήρα (επιλέγεται αυτή σε περίπτωση που ο αισθητήρας διαθέτει και αναλογική έξοδο). 

Αν ο αισθητήρας διαθέτει LED τότε τον συνδέουμε στην τροφοδοσία (VCC = 5 V και το GND με το GND του Arduino) και παρατηρούμε αν το LED αλλάζει κατάσταση όταν περνάμε τον αισθητήρα πάνω από λευκή ή μαύρη επιφάνεια.

Αν κατά την κίνηση παραμένει αναμμένο ή παραμένει σβηστό τότε σημαίνει ότι η θέση του αισθητήρα πρέπει να αλλάξει διότι ο αισθητήρας είναι είτε πολύ κοντά στην επιφάνει είτε πολύ μακριά από αυτήν. Θα πρέπει δηλαδή να βρεθεί μια θέση του αισθητήρα τέτοια ώστε να αλλάζει κατάσταση όταν αλλάζει το χρώμα κάτω από αυτόν.



## Έργο 2

### Line Follower (Ακόλουθος γραμμής)

* Αρχείο: infrarednmotors.abp

Στο έργο αυτό το όχημα θα ακολουθεί μια μαύρη γραμμή και θα κινείται επάνω σε αυτήν.

Θα χρησιμοποιηθούν δυο αισθητήρες υπερύθρων που τοποθετούνται ο ένας δεξιά από τη γραμμή και ο άλλος αριστερά. 

Η λογική που υλοποιείται είναι η εξής: Όταν ο αριστερός αισθητήρας αλλάξει κατάσταση, δηλαδή πατήσει στην μαύρη γραμμή, τότε το όχημα πρέπει να στρίψει αριστερά για να επανέλθει στην σωστή του θέση. Για να γίνει αυτό πρέπει για λίγο χρόνο να κινηθεί ο δεξιός τροχός γρηγορότερα από τον αριστερό. Στον κώδικα που δίνεται για την περίπτωση αυτή ο δεξιός τροχός συνεχίζει να κινείται με πλήρη ταχύτητα προς την "εμπρός" κατεύθυνση ενώ ο αριστερός κινείται με πλήρη ταχύτητα προς την αντίθετη κατεύθυνση. 

Με τον τρόπο αυτό οι διορθώσεις της πορείας γίνονται γρήγορα και μπορεί το όχημα να ακολουθήσει τη γραμμή ακόμα και οι στροφές είναι πολύ "κλειστές".

Κάτι αντίστοιχο συμβαίνει και όταν αλλάζει κατάσταση ο δεξιός αισθητήρας. Τότε θέλουμε κίνηση προς τα δεξιά, οπότε ο δεξιός τροχός κινείται προς τα πίσω ενώ ο αριστερός κινείται με πλήρη ταχύτητα εμπρός.  


