# Ultra Sonic Sensor Test (Εξοικειώση με τον αισθητήρα υπερήχων)

## Λίστα υλικών

Το έργο περιλαμβάνει τα υλικά από το έργο Motor Test και επιπλέον το υλικό:
* Αισθητήρας υπερήχων (παράδειγμα τύπου HC-SR04)

Προαιρετικά μπορεί να είναι ήδη συνδεδεμένος και ο σερβοκινητήρας. Θα χρειαστεί σε επόμενο έργο να είναι προσαρτημένος ο αισθητήρας υπερήχων στον σερβοκινητήρα, ώστε ο σερβοκινητήρας να στρέφει τον αισθητήρα απόστασης σε διαφορετικές κατευθύνσεις, για να μετρήσει την απόσταση από τυχόν εμπόδια και να αποφασίσει προς ποια κατεύθυνση θα κινηθεί. 

## Έργο 1

### Δοκιμή και εξοικείωση με τον αισθητήρα υπερήχων

* Αρχείο: ultraSonicSensor_simple.abp

Με το αρχείο αυτό γίνεται δοκιμή της λειτουργίας του αισθητήρα απόστασης. Ο αισθητήρας συνδέεται στην υπάρχουσα κατασκευή. Αν κάποιο εμπόδιο πλησιάσει πιο κοντά από 15 cm ανάβει για δυο δευτερόλεπτα το ενσωματωμένο στην πλακέτα του Arduino LED (ή ένα LED στο pin 13) , διαφορετικά παραμένει σβηστό.

## Έργο 2

### Έλεγχος των κινητήρων με τον αισθητήρα υπερήχων

* Αρχείο: twoMotor_ONOFF_by_UltraSonic.abp

Με το αρχείο αυτό δοκιμάζεται ο συνδυασμός του αισθητήρα απόστασης με τους κινητήρες. Το όχημα κινείται και όταν πλησιάσει σε εμπόδιο σε απόσταση μικρότερη από 15 cm το όχημα σταματάει. 

## Έργο 3

### Εγκατάσταση αισθητήρα υπερήχων στον άξονα του σερβοκινητήρα

Στο σημείο αυτό αφού έχει εγκατασταθεί η βασική πλατφόρμα με τους κινητήρες και έχει γίνει εξοικείωση με τον σερβοκινητήρα και τον αισθητήρα απόστασης μπορεί να προσαρμοστεί ο αισθητήρας υπερήχων (απόστασης) στον άξονα του σερβοκινητήρα. Με τον τρόπο αυτό θα μπορεί να περιστραφεί ο αισθητήρας και να μετρήθεί η απόσταση σε διαφορετικές κατευθύνσεις. 
Η προσαρμογή μπορεί να γίνει με διάφορους τρόπους όπως πχ με ιδιοκατασκευή κάποιου πλαισίου, αγορά έτοιμου υλικού προορισμένου για το σκοπό αυτό ή χρήση των υλικών που μπορεί να έχουν έρθει μαζί με συγκεκριμένο κιτ ρομποτικής. Αρκεί μια αναζήτηση στο διαδίκτυο και λίγη εφευρετικότητα...
