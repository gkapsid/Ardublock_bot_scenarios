## Example use of a sensor shield

Όταν κάνουμε μια κατασκευή με πληθώρα αισθητήρων και ενεργοποιητών υπάρχει μια δυσκολία στην τροφοδοσία αυτών των υλικών με τις απαραίτητες τάσεις. Για παράδειγμα στην κατασκευή αυτή υπάρχει ο αισθητήρας υπερήχων, ο σερβοκινητήρας, οι αισθητήρες υπερύθρων κλπ. Όλα τα παραπάνω χρειάζονται να τροφοδοτηθούν από τάση 5 V. Στην πλακέτα του Arduino υπάρχει μόνο μια θύρα (pin) για τάση 5 V. Θα πρέπει λοιπόν ο κατασκευαστής να βρει τρόπο να μοιραστούν τα 5V σε όσες συσκευές το έχουν ανάγκη. 
Για διευκόλυνση των κατασκευαστών αλλά και για να είναι τα καλώδια συγκεντρωμένα (με βελτιωμένο αισθητικό αποτέλεσμα) υπάρχει μια πλακέτα επέκτασης για το Arduino που ονομάζεται Sensor shield.

Στην πλακέτα αυτή υπάρχουν οι ακροδέκτες εισόδου εξόδου του Arduino και δίπλα σε κάθε ένα από αυτούς υπάρχει και ένας ακροδέκτης για τάση 5V και ένας ακροδέκτης GND. Με τον τρόπο αυτό οι συνδέσεις σημάτων και τροφοδοσίας συγκεντρώνονται σε ένα μέρος και διευκολύνεται αρκετά η κατασκευή.

Στον φάκελο αυτό δίνονται στις εικόνες που περιέχει ένα παράδειγμα σύνδεσης αισθητήρων και ενεργοποιητών στην πλακέτα sensor shield. Δίνεται επίσης και μια εικόνα που εξηγεί τί είναι ο κάθε ακροδέκτης που υπάρχει επάνω της.  
