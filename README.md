# Ardublock_bot_scenarios
Programming a simple Arduino wheeled robot with Ardublock. 

Το αποθετήριο αυτό περιέχει μια σειρά σεναρίων για την εισαγωγή στη ρομποτική με ανοιχτό υλικό (open hardware). Ο κώδικας δίνεται με τη μορφή blocks από το πρόσθετο Ardublock.

Ταυτόχρονα δίνονται για κάθε σενάριο, 
* η λίστα υλικών, 
* οι συνδέσεις που πρέπει να γίνουν όχι μόνο σε σχηματικό διάγραμμα αλλά και με απεικόνιση των πραγματικών υλικών που θα χρησιμοποιηθούν
* και ένα βίντεο με το αναμενόμενο αποτέλεσμα όπου αυτό είναι διαθέσιμο.

Η έκδοση ardublock που χρησιμοποιήθηκε βρίσκεται στο φάκελο ArduBlock και είναι το αρχείο ardublock-all.jar. Οδηγίες εγκατάστασης θα βρείτε στο αρχείο ArdublockVersion στον ίδιο φάκελο.

## Διαδοχή Σεναρίων

Τα σενάρια είναι έτσι φτιαγμένα ώστε να χτιστεί μια βασική πλατφόρμα του οχήματος η οποία θα περιλαμβάνει τους κινητήρες για κάθε τροχό, την γέφυρα που απαιτείται για την τροφοδοσία τους και τον μικροελεγκτή. 

Στη συνέχεια τα σενάρια μπορούν να εξελιχθούν με οποιαδήποτε σειρά.

Προτείνεται παρ'όλα αυτά η παρακάτω σειρά:

* Φάκελος MotorTest: Γίνεται η εξοικείωση με τους κινητήρες. Κάνουμε το όχημα να κινείται εμπρός πίσω και στη συνέχεια να στρίβει δεξιά και αριστερά. Μετά το τέλος αυτής της κατασκευής θα έχουμε ένα όχημα στο οποίο μπορούμε ελέγξουμε με πρόγραμμα την κίνησή του.
* Φάκελος servoMotor: Γίνεται εγκατάσταση στην κατασκευή και εξοικείωση με έναν ακόμη κινητήρα με διαφορετική συμπεριφορά από αυτούς που δίνουν κίνηση στους τροχούς.
* Φάκελος ultraSonicSensor: Γίνεται εγκατάσταση στην κατασκευή και εξοικείωση με έναν αισθητήρα απόστασης. 
* Φάκελος simpleOblstacleAvoidance: Υλοποιείται ένα απλό σενάριο αποφυγής εμποδίων (συγκρούσεων). Το όχημα αρχίζει να κινείται αυτόνομα σε ένα χώρο χωρίς να συγκρούεται με αντικείμενα του περιβάλλοντός του.
* Φάκελος lineFollower: Στα έργα αυτού του φακέλου γίνεται εξοικείωση με τους αισθητήρες υπερύθρων. Στη συνέχεια χρησιμοποιούνται οι αισθητήρες αυτοί ώστε το όχημα να μπορεί να κινείται κατά μήκος μιας μαύρης γραμμής που υπάρχει στο πάτωμα. 

Το πείραμα αυτό μπορεί να γίνει πριν από αυτό της αποφυγής εμποδίων και αμέσως μετά από το MotorTest. Λειτουργεί δηλαδή ανεξάρτητα από τον servo κινητήρα και τον αισθητήρα υπερήχων.
* Φάκελος BT_RC_car: Στον φάκελο αυτό υπάρχει υλικό για τη μετετροπή του οχήματος σε τηλεκατευθυνόμενο όχημα μέσω Bluetooth. Το πείραμα είναι ιδιαίτερα ενδιαφέρον και μπορεί να χρησιμοποιηθεί για πολλά αντικείμενα όπως η δομή επιλογής, εισαγωγή στο περιβάλλον app inventor, πρωτόκολλα επικοινωνίας κ.α.

Και αυτό το έργο μπορεί να γίνει αμέσως μετά το MotorTest αφού δεν απαιτεί την εγκατάσταση των υπολοίπων αισθητήρων.

Το τηλεχειριστήριο εφαρμογή που προτείνεται περιέχει και μερικά ακόμα κουμπιά που μπορούν να προγραμματιστούν (εκτός από αυτά της κατεύθυνσης). Έτσι η κατασκευή του οχήματος μπορεί να εμπλουτιστεί με επιπλέον λειτουργίες όπως φώτα μπροστά και πίσω, φλας, κόρνα κ.α. καθένα από τα οποία μπορεί να αξιοποιηθεί εκπαιδευτικά ανάλογα με τη βαθμίδα, την ειδικότητα των μαθητών και τα ενδιαφέροντά τους. 

## Επεκτάσεις

Τα παραπάνω σενάρια μπορούν να χρησιμοποιηθούν σαν βάση και να υλοποιηθούν με διαφορετικούς μικροελεγκτές και μικροϋπολογιστές και σε διαφορετικές γλώσσες προγραμματισμού. Για παράδειγμα μπορεί να υλοποιηθεί σε γλώσσα Python σε Raspberry Pi. 

Ενδύκνειται για συνεργασίες μεταξύ εκπαιδευτικών διαφορετικών ειδικοτήτων και εκπαιδευτική αξιοποίηση σε διαφορετικά διδακτικά αντικείμενα, όπως φυσική, μαθηματικά, πληροφορική, ηλεκτρονική, αυτοματισμοί και αισθητήρες, ηλεκτροτεχνία. 





